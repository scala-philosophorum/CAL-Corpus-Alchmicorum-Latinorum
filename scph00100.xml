<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_allPlus.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_allPlus.rng" type="application/xml"
	schematypens="http://purl.oclc.org/dsdl/schematron"?>
<?xml-stylesheet type="text/xsl" href="teibp.xsl"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Scriptum super arborem Aristotelis</title>
        <author>Albertus Magnus</author>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <bibl xml:id="xxx">xxx</bibl>
      </sourceDesc>
    </fileDesc>
    <encodingDesc>
      <classDecl>
        <taxonomy xml:id="SPC">
          <category xml:id="tractat">
            <catDesc>Tractat</catDesc>
          </category>
        </taxonomy>
      </classDecl>
    </encodingDesc>
    <profileDesc>
      <langUsage>
        <language ident="lat">Latin</language>
      </langUsage>
      <textClass>
        <keywords>
          <term>Alchemy</term>
        </keywords>
      </textClass>
    </profileDesc>
  </teiHeader>
  <text>
    <body>
      <div>
        <head>Scriptum super arborem Aristotelis.</head>
        <p>Haec est figura coeli, quae sphaera coeli nuncupatur: quae quidem sphaera continet in se
          octo nobilissimas figuras, scilicet figuram primam, quae primus circulus appellatur, et
          est circulus deitatis, quia continet in se verba divinitatis. Secunda figura continet in
          se septenarium numerum planetarum. Fortia figura corruptibilia et generabilia in se
          continet quatuor elementa. Quarta figura Draconem saevissimum continet emanantem a
          praedicto septenario numero planetarum. Quinta figura caput et mortem ipsius Draconis
          continet evidenter. Sexta figura quae tangit arborem, sex facies continet, et duo
          animalia, videlicet ciconias. Septima figura quae tangit arborem cum planetis, ubi sunt
          litterae albae, sextus circulus nominatur. Octava figura ad instar fulgoris solis arborem
          auream cum suis radicibus in se continet radiantem.</p>
        <p>Harum figurarum primae figurae, videlicet circuli divinitatis, expositio haec est, quod
          ideo tali nomine appellamus, quia divinitatis nomina, id est sacrae paginae instituta, et
          jura legalia et naturalia quae a Deo infallabiliter creduntur emanasse, sunt ibidem
          circumscripta.</p>
        <p>Secundae figurae, videlicet Saturni et aliorum planetarum, explanatio haec est: Nam
          Saturnus sua frigiditate et siccitate format Draconem. Jupiter vero praestat Draconi suam
          caliditatem digerendo ipsum in quamdam substantiam lutosam apparentem, quae est plena
          caliditate et igneitate: et ideo non adhaeret tangenti.</p>
        <p>Mars vero sua caliditate et siccitate dividit ipsum Draconem, et facit ipsum transcurrere
          per coelum. Sol vero colligit ipsum, et facit ipsum aliquantulum vivere, quia ipse est
          pater creaturarum, et Draco praedictus diligit ipsum propter suam caliditatem, ac
          tincturam, et suavissimum odorem, qui redolet in eo. Venus vero sua caliditate et
          siccitate congregata, disjungit hinc inde membra Draconis transmittendo punctionibus
          multis per omnes juncturas eum pungendo, et ipsum Draconem quasi mortuum dimittendo.
          Mercurius vero et Luna eorum humiditates super ipsum infundentes, vivificant ipsum, quia
          faciunt ipsum vivere, currere, ambulare, et sibi colorem mutare in speciem sanguinis. Et
          in principio nigrum apparet, et in medio declinans ad albedinem, et in fine rubicunditas
          est declinans in colorem cupitis sui.</p>
        <p>Tertiae figurae quatuor elementorum corruptibilium et generabilium declaratio haec est:
          quod ideo ipsa corruptibilia et generabilia nominatur, quia semper corrumpuntur et
          generantur, et quia alterantur ad invicem propter caliditatem et siccitatem, frigiditatem
          et humiditatem. Et ideo ars et artifex materiam istorum elementorum disponit, ea
          dividendo, et ad invicem conjungendo, removet ea ab eorum mortifera natura, et tunc mutata
          est qualitas eorum: quia calidum et humidum est nutritivum, propter caliditatem et
          humiditatem, quae in eo est. Frigidum et siccum quae in eo erant, et frigidum, et humidum,
          sitibundorum est refrigerativum, et infirmorum curativum: quia aperit oculos caecorum, et
          aures surdorum, et mundat leprosos, et extendit nervos, et venas aperit, et mortuos
          resurgere facit.</p>
        <p>Quarta figura est Draconis emanantis a praedictis septem planetis, quia ipse procedit per
          subtilissimas influentias decurrentes in elementa: et deinde in coelis sua materia sparsa,
          in nubibus habet suum ergastulum: deinde cum aqua pluviali, et grandinibus iterum
          descendit in terram, conglutinat se cum ea, facitque sibi novam pelliculam. Et sic incipit
          serpere in cavernis terrae, et semper tendit ad ima si aliquid eum non impedierit,
          vaditque usque ad aquas marinas: exinde egreditur, si nullum sibi impedimentum fuerit
          occursum, quousque ipse videat polum secundum: et exinde removetur et revertitur ad
          primum. Sic numquam desistit ambulare, quia odit lucem, et semper quaerit se abscondere a
          radiis solis, et propterea venenosum est, et non potest homo ipsum interficere sine majori
          veneno.</p>
        <p>Quintam figuram nominamus de capite ejus, et de morte ipsius Draconis. Caput ejus vivit
          in aeternum: et ideo caput denominatur vita gloriosa, et angeli serviunt ei. Et hanc
          imaginem posuit Deus in paradiso deliciarum, et in ea posuit suam imaginem et
          similitudinem, et ibi Draco pugnavit cum imagine Dei, quousque fecit eam incidere in
          mortem: et ideo Deus dedit tantam potestatem isti imagini, ut ipsa possit interficere
          istum supradictum Draconem: et ideo talis imago fuit inserta serpenti, et est caput ejus,
          quia totum corpus sequitur caput, et ipsum caput odit corpus, et interficit ipsum
          incipiendo a cauda cum dentibus ipsum corrodere, quousque totum corpus intret in caput, et
          in eo permanet sempiterne.</p>
        <p>Sexta figura continet sex facies et duas ciconias cum proprietatibus suis ibi
          apparentibus: quarum prima facies quae permanet in sublimibus, colorem optimum ostenditur
          habere: secunda quae in aquis natat, diminutionem naturae a prima declinat: tertia quae in
          antro, carbonis similitudinem habens, malam digestionem significat cum superflua
          humiditate, et pessima foetulentia quae in ea est. Et ideo manu artificis oportet eam
          lavare cum elemento aquae in ventre ciconiarum igne supposito, donec aer in ore et in
          capite ciconiarum ascendat, et per rostrum faciat eum evomere, quousque caput nigrum
          AEthiopis portans similitudinem, fuerit bene lavatum, et inceperit albescere: et tamdiu
          hoc faciat, quousque rubicunditas suprema appareat.</p>
        <p>Septima figura, quae sextus circulus nuncupatur, quique circulus tangit arborem cum
          figuris septem planetarum, ubi sunt litterae albae, melius est tacere quam loqui
          insipientibus de ea: quia in ea manet illud arcanum pretiosissimum, thesaurus omnium
          Philosophorum sapientium. In ea est transmutatio omnium corruptibilium et generabilium
          omnium lapidum pretiosorum. Ibi sunt thesauri absconditi innumerabiles, et nemo scit nisi
          cui Deus voluerit revelare. Ibi invenitur lapis duello, onychinus, carbunculus, topazius,
          amethystus, et beryllus, et panthera: et est quoddam coelum vitreum simile crystallo,
          ductile sicut aurum. Et ideo reges terrae portant ipsum in capitibus suis: sapientes
          mulieres abscondunt illud: virgines fatuae publice portant illud, quia depraedari
          desiderant: pontifices et sacerdotes, religiosi et moniales lacerant ipsum, quia sic fuit
          eis imperatum a lege divina: mercatores terrae et agricolae cum eo divites facti sunt: et
          nautae portant illum ab Oriente usque in Occidentem: et in insulis quae sunt in Meridie
          magis viget.</p>
        <p>Octava figura quam supra nominavimus, arborem auream est continens cum septem ramis et
          radicibus apparentibus: quam quidem arborem figuram Solis nuncupamus, quia reges gloriosi
          tenent illam, et pugnant propter eam, et multi afficiuntur morte. Et ideo ille magnus
          Alexander Imperator, Philippi Macedonum imperatoris filius, in itineribus suis invenit eam
          in ultimis regionibus, et ibi invenit sepulcrum Hermetis, patris omnium Philosophorum,
          plenum omnibus thesauris non metallicis, sed litteris aureis scriptis in tabula Zaradi,
          quae quidem scriptura continetur in ultimis libris, quos Galenus composuit, et invenit
          quamdam arborem sitam ab extra, intus tenentem viriditatem gloriosam: super eam ciconia
          pulcherrima ibi sedebat, quasi se appellans circulum lunarem: et ibi ipse aedificavit
          sedes aureas, et posuit terminum itineribus suis idoneum.</p>
        <p>Faciamus finem in nostra figura coeli. Sciat lector, quod talis figura magis est in
          existentia, quam in apparentia.</p>
      </div>
    </body>
  </text>
</TEI>
