<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_allPlus.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_allPlus.rng" type="application/xml"
	schematypens="http://purl.oclc.org/dsdl/schematron"?>
<?xml-stylesheet type="text/xsl" href="teibp.xsl"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Alkimia Minor</title>
        <author>Albertus Magnus</author>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <bibl xml:id="xxx">xxx</bibl>
      </sourceDesc>
    </fileDesc>
    <encodingDesc>
      <classDecl>
        <taxonomy xml:id="SPC">
          <category xml:id="tractat">
            <catDesc>Tractat</catDesc>
          </category>
        </taxonomy>
      </classDecl>
    </encodingDesc>
    <profileDesc>
      <langUsage>
        <language ident="lat">Latin</language>
      </langUsage>
      <textClass>
        <keywords>
          <term>Alchemy</term>
        </keywords>
      </textClass>
    </profileDesc>
  </teiHeader>
  <text>
    <body>
      <div>
        <head>Alkimia Minor</head>
        <p>Albertus Magnus</p>
        <p>Incipit trac[ta]tus alkimie fratris Alberti de Colonia.</p>
        <p>Dilecto in Christo patri N. ordinis predicatorum Albertus eiusdem ordinis salutem in
          domino. Ex cunctis nostre scientie libris et secretorum abditis diligenti indagatione
          prehibita relictis causarum divinis et divinarum causis attestantibus quidem vel
          negantibus quam alkimialiter appellamus scientiam iuxta petitionem vestram, huiusmodi non
          ignora ea que experti sumus, tria vobis in scriptis redigimus ex omnibus fallaciarum
          discreta contestibus. Primum enim quasdam preparationes (n) huic operi necessarias brevi
          sermone monstravimus demum vero elixiria i. medicinarum compositiones in album vel rubeum
          corpora permutantes consequenter insinuabimus.</p>
        <div>
          <head>Rubificatio et solutio attramenti capitulum primum.</head>
          <p>Attramentum est huic operi necessarium. Terra quidem nigra est odorem habens sulfureum.
            Accipe ergo ipsum et minutissime conteras et in ollam novam diligenter concludas et
            ignem per duas horas lentum subicias. Postea vero ignem augeas donec olla rubescat et in
            tali calore per noctem dimittas. Mane quidem aperiens rubicundissimam in olla invenies
            qui flos attramenti dicitur. Accipe ergo hoc rubeum et contere cum sale armoniacho et
            sublima ab eo salem armoniacum et hoc tertio fac. Postea pone super marmorem in cellario
            vel in loco humido et resolvetur in aquam rubicundissimam etiam diligenter in vitreo
            vase conserva. Est enim aqua nobilis fixa cum qua spiritus et corpora rubeo [fol. 180v]
            colore quem numquam dimittent informantur et est unum de retinaculis spirituum.</p>
        </div>
        <div>
          <head>Calcinatio et solutio aluminis iameni capitulum secundum.</head>
          <p>Alumen iameni etiam huic operi est necessarium. Accipiatur ergo in olla nova et
            diligenter argilletur. Et in calore ignis ut attramentum pernoctare et quod mane in olla
            repertum fuerit nive albius ut superius de attramento dictum est. In albissimam aquam
            resoluatur cum aqua spiritus et corpora albificantur colore albo quem numquam
            dimittent.</p>
        </div>
        <div>
          <head>De viride eris eodem modo capitulum tertium.</head>
          <p>Viride quidem eris operi necessarium est ut per omnia de attramento dictum est in aquam
            rubeam soluitur. In qua sunt multa secreta nam unum de retinaculis spirituum est.</p>
        </div>
        <div>
          <head>De preparatione salis communis capitulum quartum.</head>
          <p>Sal communis multum spectat ad hanc artem et scientiam quoniam ipse aperit et claudit
            et corrodit infirmitates et superfluitates spirituum et corporum cuius talis est
            preparatio. Accipias ergo et calcinetur et in aqua calida dissoluatur et iterum
            conjeletur et hoc quater faciendum est ut eius terreitas et superfluitas qui alios
            purgare debet absoluatur et deponatur.</p>
        </div>
        <div>
          <head>De preparatione salis alkali capitulum quintum.</head>
          <p>Sal alkali nobilissimus quidem sal est nostro operi valde necessarius cuius pre [fol.
            181r] paratio talis est. Accipiatur cinis clavellatus parte una calcis vive tantumdem et
            vasi in panno lineo et spisso. Supponatur aqua fervens ut inferius distilletur et in
            tantum perfundatur donec nulla acuitas in cineribus relinquatur. Postea quod distillatum
            est per filtrum distilletur et in vase ereo bulliatur donec nichil aque apparens in
            fundo vasis lapis durissimus conjeletur quod sal alkali dicitur. Ponatur ergo in olla
            nova et subiciatur ignis lentus donec tanquam cera fundatur et currat. Postea ignis
            augeatur quousque rubescat et in aliam ollam subito perfundatur et in loco sicco
            custodiatur quia statim solueretur in aquam. Accipe ergo et in aquam claram dissoluas
            postea evanescente aqua ad ignem conjeles et sic tertio fiat. Demum vero in resolutionis
            fovea marmori superpositus dissoluatur.</p>
        </div>
        <div>
          <head>De sale armoniaco et eius preparatione capitulum sextum.</head>
          <p>Sal armoniacus operi nostro est necessarius. Est per eum enim non transmutantur corpora
            in album vel rubeum set per eum reducuntur spiritus in corpora planetarum. Precedit enim
            spiritus et parat ingressum et purgat omnia corpora a sua nigredine et relinquit sibi
            spiritus fixos coniunctos perseverantes et recedit. Accipiatur ergo et per se sublimetur
            et in aqua clara postea dissoluatur et iterum evanescente aqua conjeletur et hoc tertio
            fiat et sic est optime preparatus in omni opere necessarius, [fol. 181v.]</p>
        </div>
        <div>
          <head>De tartaro et eius preparatione capitulum septimum.</head>
          <p>Tartarum nobilissima res est et spectat ad hanc scientiam. Accipe ergo ipsum et in igne
            vehementi per triduum calcinabis postea in loco humido marmori superpositum dissoluatur.
            Postea conjeletur et iterum in aqua clara dissoluatur et hoc 40 iteretur et habebis
            oleum tartari nobilissimum cum quo finguntur spiritus et soluuntur et ingrediuntur.
            Custodi ergo ad partem per se.</p>
        </div>
        <div>
          <head>De urina et eius preparatione capitulum octavum.</head>
          <p>Urina puerorum 12. annorum etiam huic operi necessaria preparanda est. Accipiatur ergo
            urina puerorum bonum vinum bibentium quia melior est et acutior et de ebdomada in
            ebdomadam eius residentia subtrahatur et per 7. ebdomadas postea per filtrum distilletur
            in vase vitreo usque ad tertie partis consumptionem bulliatur demum in urinali
            superposito alembicho distilletur operi necessaria preparata.</p>
        </div>
        <div>
          <head>Secunda pars de sublimatione mercurii capitulum nonum.</head>
          <p>Postquam diversarum rerum huic operi necessarias preparationes attulimus consequens est
            ut de sublimationibus et fixationibus plenius disseramus et primo de sublimatione
            mercurii postea de singulis ut ordo postulat narrabimus. Accipe ergo unam libram
            mercurii et unam libram calcis corticum ovorum sive marmoris albi sive viridis eris et
            aliquantulum salis armoniaci et super marmorem cum aceto fortissimo rorabis et for [fol.
            i82r] titer incorporabis donec de mercurio nichil appareat. Postea per noctem in furno
            panis desiccetur. Hoc facto temptabis si ex hoc nummus fricatus albescit et si albescit
            nondum bene mortificatus est et iterum cum aceto rorabis et incorpores et assabis et
            totiens quod de ipso mercurio nichil nummo adhereat et tunc bene mortificatus est.
            Accipe ergo et contere et in vase aludel constituas et ignem lentum per medium diem
            subicias aperto foramene vasis tunc laminam foramini superponas et si aliquid
            humiditatis (no) adhereat ad hunc ignem lentum continues donec nichil humiditate
            appareat tunc foramen claudas et ignem fortifices usque ad vesperas. Postea magis fortem
            adhibeas per duas horas et dimitte infrigidari. Mane aperies quod vivum superiacet
            pulverizatum ut nix, abstolatur et reconde et quod vivum est iterum sublima et sic
            reitera donec totum pulverizatum habeas. Postea accipe hoc pulverizatum et cum tantumdem
            salis communis preparati conteras et in aludel sublima et quod sublimatum est reserva et
            iterum feces sublima donec totum sublimatum habeas et iterum cum novo sale quater
            sublima et sic est optime purgatus.</p>
        </div>
        <div>
          <head>De sublimatione sulphuris capitulum decimum.</head>
          <p>Sulfur operi necessarium sic sublimatur et dealbatur. Recipe ergo sulfur et in aceto
            per biduum lente bulliatur et despumetur. Postea cum tantumdem de fuligine ferri
            conteratur et in aludel per diem sublimetur cum magis lento igne quam mercurius et [fol.
            182V] hoc tertio conteratur et sublimetur cum eisdem fecibus postea cum tantumdem salis
            communis quater sublimetur et erit album precellens nivem. Reconde ergo preparatum
            fixationi.</p>
        </div>
        <div>
          <head>De sublimatione arsenici capitulum undecimum.</head>
          <p>Arsenicum vero nature sulfuree est subtilioris vero sub-stantie et ipsum non est
            necesse decoquere. Inbibatur ergo cum aceto quater et desiccetur. Postea cum tantumdem
            de fuligine ferri contere et per omnia ut superius de sulfure dictum est sublimetur et
            erit albissimum aptum ad fixandum.</p>
        </div>
        <div>
          <head>De primo modo fixationis capitulum duodecimum.</head>
          <p>Accipe de quocumque horum trium sublimatorum volueris et pone in vase terreo vitreato
            sine foraminibus in cineribus callidis et ignem competentem subicias donec quod inferius
            est sublimetur. Postea revoluatur vas ut subiaceat quod superius emanebat et sic totiens
            iteretur donec nichil ascendat et figatur quod intus est forsitan in decem diebus fiet
            vel undecim.</p>
        </div>
        <div>
          <head>De secundo modo fixationis capitulum tertium decimum.</head>
          <p>Secundus quidem modus fixationis est qui fit per imbibi-tionem cum oleo tartari.
            Imbibas et conteras et in ampulla vitrea reponas cineribus condas ignem lentum subiciens
            desiccetur vel ponas ipsum in scudella vitrea et cum martello trita fortiter satis ut
            reducatur in pulverem tegu [fol. 183r] lam cum carbonibus desuper pone tempore veris, in
            estate pone ad solem ut desiccetur et sic facias ut fixetur et currat super laminam.
            Postea frange ampullam tuam et iterum cum oleo conteras et inbibas et desicces et hoc
            septies fac et habebis spiritus fixos et ingredientes ad album et ad rubeum
            preparatos.</p>
        </div>
        <div>
          <head>Tertia pars de aquis metallorum. Capitulum 14m.</head>
          <p>In omnibus elixiriis ad album vel rubeum componendis necessarie sunt aque metallorum.
            Recipe ergo lunam sive solem et subtillissime limabis et cum aceto fortissimo per novem
            dies dimittas. Postea cum armoniaco conteras et sublima et hoc tertio fac postea in
            fovea resolutionis marmori superponatur et soluatur.</p>
        </div>
        <div>
          <head>De coloratione spirituum. Capitulum quintumdecimum.</head>
          <p>Colorationes enim spiritus secundum hunc modum ante medicinarum compositiones faciende
            sunt. Accipiatur ergo spiritus quem colorare volueris et cum aqua attramenti sive
            viridis eris ad rubeum ad album vero cum aqua aluminis iameni septies inbibatur
            conteratur et desiccetur.</p>
        </div>
        <div>
          <head>De medicina ad rubeum. Capitulum sextumdecimum.</head>
          <p>Accipe ergo in nomine domini unam partem mercurii facti rubei cum aqua attramenti et
            fixi et pone super laminam ferream in loco humido et dissoluetur in aquam rubeam in qua
            tantumdem sulfuris rubificati et pulverizati mittas et dimit [fol. 183V] te donec in eos
            dissoluatur. Postea accipe unam partem aque sive calcis auri et istum admisceas ut
            dissoluantur et uniantur. Demum vero in urinali superposito alembicho in aquam callidam
            distilletur et habebis spiritus puros claros et sine nebula. Pone ergo hanc aquam in
            topicam cecam et lento igne conjela. Postea quod conjelatum est sub fimo dissoluas et
            dissolutum conjela et habebis tincturam fixam coniunctivam et perseverativam. Pone ergo
            de hoc rubeo partem unam super 100 partem cuiuslibet metalli purgati et calcinati et est
            superbonum in omni examinatione et malleatione. Probatio huius medicine hec est quia
            conjelatur in laminam rubeam transparentem. Accipiatur enim modicum huius et
            superponatur lamine candenti. Et si fluit nec fumigat perfecta est. Sin autem reiteretur
            super eam conjelatio et distillatio in fimo donec quod dictum est eveniat.</p>
        </div>
        <div>
          <head>De medicina ad album capitulum decimum septimum.</head>
          <p>Accipe unam partem mercurii albi et unam partem arsenici albi et tertiam aque sive
            argenti calcinati et super marmorem fortissime conteras et tantumdem salis armoniaci et
            sublima ab eis salem armoniacum et hoc quater fiat et in loco humido dissoluatur et per
            omnia ut superius dictum est fiat et conjelabitur in laminam albam cristallinam
            transparentem. Proice de hoc albo partem unam super 100 partem cuiuslibet metalli
            purgati et calcinati et est semper bonum in omni malleatione et examinatio [fol. 184r]
            ne. Consulo tamen quod nunquam tingas aliquod metallum nisi purgatum et calcinatum sit
            quia spiritus ingredi non possunt nisi sint purgati et si ingredirentur post primam vel
            tertiam examinationem evanescerent et tinctura separaretur ab eis . Et nota quod sal
            nitrum in pastatum cum vitello ovi et calce cuiuscumque corporis reducit ipsam calcem ad
            corpus.</p>
        </div>
        <div>
          <head>De oleo auri ad opus solis capitulum octavum decimum.</head>
          <p>Ad opus solis primo partem ipsius solis puri cum odore saturni pulverizati vel ipsum
            quo vis modo calcina. Et habeas aquam tertiam ex sale nitro ex sale armoniaco et
            vitriolo ana de quolibet cum media parte alterius predictorum cinabrii distillata quam
            aquam saltim quatuor vicibus ex pulvere solis distilla. Quo facto ponderetur pulvis et
            si sit una pars habeant e due parte salis armoniaci bis sublimati et sex vicibus a
            predicto sole sublima semper adiungendo de novo sale armoniaco sublimato s. per
            sublimationem minuatur. Quo facto pone solem alteratum in vase nitido cohoperto sub fimo
            equino per 5 dies. Et si adhuc non sit solutum ponatur per unam noctem ad aerem ita
            tamen quot ab alio non tangatur et iterum ponatur in callido fimo ut prius dictum est
            per 5 dies et dissoluetur in substantiam olei quod serva per se in amppulla clausa.</p>
        </div>
        <div>
          <head>De oleo martis capitulum decimum nonum.</head>
          <p>Quod autem dictum est de sole fiat in croco martis excepto quod tres sublimationes
            salis [fol. 184V] anima in ipso sufficiunt quod serva per se.</p>
        </div>
        <div>
          <head>De oleo vitrioli romani capitulum 20m.</head>
          <p>Ad tertium capitulum sic procede. Recipe vitriolum romanum viride et tere subtiliter et
            tritum et pone in aceto forti. Et dissoluetur et erit valde viride quod distilla per
            filtrum. Demum distillatum supra lentum ignem conjela et conjelatum pone in vase terreo
            clauso luto sapientie et vas stet in igne reverberationis per diem unum. Deinde
            extrahatur et aperiatur vas et vitriolum valde rubeum invenietur quod iterum ut prius
            dictum est, dissolue, distilla et conjela a quo conjelatio salem armoniacum bis
            sublimatum. Tere, sublima et postea procede in dissolutione sicut dictum est de sole.
            Ista tria olea sunt fixa et perfecte tingentia.</p>
        </div>
        <div>
          <head>De oleo sulfuris capitulum 21.</head>
          <p>Nunc procedendum est ad olea non fixa volatilia et primo in sulfure procedamus.
            Accipiatur sulfur quamvis et tere minutissime cum quarta sui salis nitri et ponatur ad
            bulliendum per diem unum in capitello forti semper colligendo nebulam super natantem
            quousque non videatur plus ascendere. Et si sint due uncie salis nitri et aluminis
            plumosi ana imbibatur ex ipsis primis duobus quibus bene simul incorporatus ut salsa
            ponantur ad distillandum super lentum ignem quousque oleum exeat citrinum. Deinde ut
            sanguis rubeum quod profacto [fol. 185r] proprio reservetur.</p>
        </div>
        <div>
          <head>De oleo lapidis maioris capitulum 22m.</head>
          <p>Sic in aqua et oleo rubeo procedetur. Recipe sanguinem humanum hominis rubei quantum
            placet et conjeletur ad ignem ita quod maior pars aque recedat. Pars remanens in loco
            ponatur in vitro clauso sub fimo equino per 15 dies. Deinde ponatur ad distillandum
            cuius aqua totaliter per se colligatur. Demum oleum citrinum cum igne rubeo simul
            reponatur. In vase vitreo clauso per dies 10. sub fimo equino callido collocetur et
            iterum distilletur de qua distillatione solus ignis rubeus reservetur.</p>
        </div>
        <div>
          <head>De oleo fermenti capitulum 23.</head>
          <p>Accipiatur pasta ex frumento bene fermentato et modicum decoquatur in fimo equino per
            30 dies ita quod panis sit bene putrefactus. Deinde piscetur optime et ponatur in vase
            descensorii de terra forti vitreato et ita aptetur quod nichil de eo possit descendere
            preter oleum. Et hoc fieri potest cum lamina ferrea minutim perforata. Et super
            descensorium fiat ignis fortissimus quousque per ignem fortissimum nichil amplius
            descendat et quod descensum est per alembichum distilla et rubeum serva.</p>
        </div>
        <div>
          <head>De modo compositionis medicine capitulum 24m.</head>
          <p>Sic in dei nomine procedas ad compositionem de omnibus sex oleis supradictis pone
            partes equales in alembicho ceco et ille alembichus aptetur in caldario [fol. 185V] aqua
            pleno ita quod non tangat fundum caldarii et aqua ascendat olea predicta extra alembich
            in caldario per 4 digitos et semper ferveat aqua in quantum potest et in eadem
            custodiatur quantitate donec de oleis nichil penitus plus ascendat. Set in fundo
            convertantur in pulverem rubicundum et tunc completa sunt Dicta philosophorum dicentium,
            si sciveris facere fixum volatile et volatile fixum artis perfectionem invenisti. Et
            alterius qui dicit, si sciveris spiritus et corpora summe depurata coniungere per minima
            perfectionis opera tibi indubitanter complebuntur de predicta medicina una super 50
            album in rubeum mutat mutatione perfecta.</p>
        </div>
        <div>
          <head>De lapide aureo i. marchasita aurea capitulum 25m.</head>
          <p>Accipe marchasitam auream et contere et cribra postea commisce cum tantumdem mercurii
            et sublima et sublimationem fecibus redde et hoc septies fiat. In septima vice remanebit
            mercurius in fundo solubilis quem pone in parapsidem vitreatam in fimo callidissimo et
            desuper pone catinum unum et cohoperi eum cum fimo et in tertia die invenies solutum.
            Tunc accipe tantumdem solis calcinati et pone in aqua predicta super lentum ignem et
            dissoluetur totum. Postea lento igne conjela et pone in fimo predicto et die tertia
            invenies solutum tunc habeas calcinatum lune lb. ii. Et aque predicte lib. 1. et inbibe
            et assa et reduc et erit corpus perfectum s. sol.</p>
        </div>
        <div>
          <head>De croco ferri capitulum 26m.</head>
          <p>[fol. 186r] Accipe de limatura acuum que sint de bono calibe et lava ipsam in scutella
            vitreata cum aqua clara molendo cum pistello ligneo vel ferreo et colando aquam turbidam
            et adendo aquam claram et totiens hoc iterabis donec aqua exeat clara postea limaturam
            sic lotam pone in scudella predicta ad desiccandum super ignem lentum quousque aquositas
            evanescat. Postea cum dicta limatura siccata misce tertiam partem sui de sulfure et
            vitriolo et simul iterum tere subtiliter super porfidum. Et postquam optime insimul
            trita fuerint in pasta ipsa in dicta scudella vitreata cum aceto et cum spatula ducendo
            et incorporando fortiter donec sint ut pasta mollis non tamen ut superemineat aqua.
            Postea dimitte quiescere quousque videris ipsam pastam facere bullas et quasi velle
            calefieri. Tunc iterum revolve cum spatula et misce bene et plana et dimitte stare
            aliquantulum et videbis ipsam misturam fumare et tumescere et crepare quod non tangas
            sed permitte stare et post paululum videbis ipsam inflammari et exinde flammam sulfuris
            accensi exire per ipsas crepaturas. Er sic permitte per noctem stare donec totus fumus
            et calor evanescat. Et invenies ipsam limaturam rubeam ut sinopidem. Tunc habeas catinam
            ferream magnam et grossam seu scudellam vitreatam et pone in ea dictam limaturam
            rubificatam. Et accende super eam et circa eam carbones ita quot igneatur cacia [?
            capsa] vel scudella et limatura. Et super ipsam [fol. 186v] limaturam agita cum pistello
            ferreo seu spatula in ipsa cacia ut perfecte pulverizetur et calcinetur et sulfur totum
            evanescat quod potest evanescere in furnum et relinquatur ipsa limatura rubicundissima
            et subtilis et tunc calcina ipsam per se solam in fumo reverberationis per diem et
            noctem et si plus melius valebit et tunc habebis optimum crocum ferri.</p>
        </div>
        <div>
          <head>Quomodo fit calculum [capitulum] 27m.</head>
          <p>Accipe libras quattuor laminarum caldariarum eris veteris et igneas et extinguas in
            aceto in quo bullierit tartarum et sal et lava et frica optime ut perfecte mundentur ab
            omni sorde. Postea cementa eas cum libris 3. vitrioli romani vel ciprini vel cuperosse
            in olla terrea faciendo primo stratum de vitrioli pulverizato et postea ex dictis
            laminibus et sic altematim facies usque ad summam olle et dictam ollam pone in fumo
            reverberationis et des ignem per tres dies et noctes et si plus melius vel pone in 30
            solario superiori ubi coquuntur lapides. Tunc desiste ab igne et infrigiditate frange
            ollam predictam et invenies dictas laminas conbustas que trite erunt rubicundus pulvis
            et hoc est optimum calcarium quod pone ad partem et serva.</p>
        </div>
        <div>
          <head>Preparatio vitrioli capitulum 28m.</head>
          <p>Postea recipe vitriolum rubificatum quod remanet tibi in fundo vasis in sublimatione
            mercurii ad album et tere ipsum et pone in aqua callida et [fol. 187r] bullita ita ut
            dissoluatur in ea sal quod fuerat sibi admixtum et dissoluetur cum sale, aliud de
            vitriolo de quo non cures et tunc dimitte pausare et distilla ab eo aquam per filtrum et
            iterum superpone aquam callidam ut siquid de sale remanserit dissoluatur. Postea
            distilla per filtrum aquam et residebit vitreolum in fundo privatum sale rubeum quod
            postea exsicca in scudella vitreata ad solem vel super lentum ignem et habebis vitriolum
            optime rubificatum quod tere et pone ad partem.</p>
        </div>
        <div>
          <head>De preparatione croci ferri capitulum 29.</head>
          <p>Nunc omnibus predictis preparatis. Recipe supradicti croci ferri partem 1. et salis
            armoniaci citrini partem aliam et misce et subtilissime super lapidem et ita pone in
            ampulla vitri rotunda et pone super lapidum fornacis primo ignem lentum ore ampulle
            aperto quousque humiditas evanescat postea ore ampulle clauso cum petia linea fortifica
            ignem quousque ascenderat salis pars que ascendere potest. Et forte in hac prima vice
            invenies tangendo cum baculo ipsa fixa in fundo vasis. Cave tamen ne sal armoniacus qui
            sublimatur obturet os ampulle quia inpetu vaporis subfacti frangeretur ampulla et
            perderetur opus totum. Tunc dimitte infrigidari et frange ampullam et tere subtilissime
            iterum super lapidem salem armoniacum quem invenies sublimatum cum eo quod remansit in
            fundo. Et iterum [fol. 187V] pone in alia ampulla et pone supra cineres in fornace. Et
            da ignem per omnia faciendo ut supra quousque fundatur in fundo vasis et currat hoc
            reitera septies vel pluries donec fundatur quod in fundo est ad lumen candele et habebis
            crocum ferri fusum et ceratum. Postea tere ipsum subtilissime et dissolue ipsum in duplo
            sui vel pluries aceti distillati per alembichum callidi et dimitte quiescere et distilla
            quod ex eo distillatum est cum aceto per filtrum. Et iterum adde de aceto callido et
            misce ut residuum quod ibi erat de subtili dissoluatur et remanebit terreitas quam
            abiecte. Postea hoc totum dissolutum et distillatum iterum distilla ut sit clarum.
            Postea pone totum acetum distillatum cum croco ferri soluto in urinalibus in cineribus
            supra fornacem locatis usque ad os. Provideas tamen ne dictum acetum inpleat nisi
            tertiam partem urinalis aut parum plus et superpone urinalibus alembichum cum
            receptaculis suis et subicies ignem lentum quousque acetum distilletur. Et quod solutum
            fuerit ex dicto croco ferri remaneat in spissatum in fundo cucurbite ad modum mellis
            solidi. Tunc extrahe de dictis cineribus et pone totum in una ampulla magna ita quod
            excedat totum tertiam partem ampulle. Et pone ipsam ampullam in cineribus usque ad
            collum [su]per fornacem ut scis et subice levem ignem quousque [per os] ampulle tota
            aquositas evanuerit. Tunc aperi aliquantulum cineres ita ut videas discopertam ampullam
            a cineribus fere tertiam partem corporis ampulle et [fol. 188r] claude os ampulle cum
            uno stupone petiarum lini et augumenta ignem quousque fundatur ut videas in vase fusum
            et liquidum ut oleum. Tunc subtrahe ignem et dimitte infrigidari et postea extrahe
            ampullam tuam et frange ipsam super loco mundo et invenies crocum tuum optimum
            preparatum conversum in lapidem rubeum ut sanguis qui statim soluitur in manus vel loco
            humido quem pone ad partem ut humorem non sentiat ne soluatur quia incontinenti
            solueretur et iterum vade ut supra.</p>
        </div>
        <div>
          <head>De preparatione calcutii et vitrioli capitulum 30.</head>
          <p>Eodem modo facias de predicto calcutio et de predicto vitriolo rubificato s. de
            unoquoque per se terendo partem cuiuslibet eorum cum totidem salis armoniaci et fundendo
            et soluendo in aceto et distillando per filtrum et conjelando et fundendo per omnia
            sicut fecisti de croco ferri et habebis calcutium conversum in lapidem rubeum solubilem
            et preparatum. Et attramentum conversum in lapidem rubeum solubilem et facibilem et
            preparatum pone ergo quodlibet per se ad partem in loco humido in quo humorem non
            sentiat.</p>
        </div>
        <div>
          <head>De preparatione mercurii ad soluendum capitulum 31.</head>
          <p>Accipe postea libras duas vitrioli romani vel de cipro vel cuperosse et libram sensim
            salis nitri. Et oz. 4 viridis eris et tere bene simul et pone in cucurbita cum alembicho
            ad distillandum ut sis et de hac aqua facias magnam quantitatem. Postea recipe mercurii
            crudi partem 1. et pone ipsam in una cucurbita vitrea et superpone [fol. 188v] eius
            triplum de aqua predicta distilla et superpone alembichum absque lutatione cum
            recipiente suo. Loca super fornacem in cineribus et subice ignem et dissoluetur dictus
            mercurius in dicta aqua et postea continua ignem. Distilletur tota aqua et invenies
            mercurium tuum conjelatum in rubeum pulverem. Cui postquam infrigidatum fuerit redde
            iterum aquam ei s. suam. Et iterum distilla et sic reiterater. Postea redde sibi dictam
            aquam iterum et dissolue ipsum in ea et conjela ipsum solum usque ad mellis
            spissitudinem et habebis mercurium tuum rubificatum et preparatum ad soluendum pro rubeo
            vel melius. Quando dicitur quod inbibatur cum dicta aqua usque ad spissitudinem mellis
            non est verum set debet accipi ipse mercurius ter solutus et conjelatus in dicta aqua et
            bene fixus et rubeus et fundi ut de calcutio et croco ferri et vitriolo diximus cum sale
            armoniaco ter et postea solui in aceto distillato. Et distillari per filtrum et coniungi
            cum dictis equa portione et predictis addatur pars una vel plus solis calcinati et
            soluti. Et fiant totum una aqua que postea coaguletur et habebis elixirium ad solem
            magnum.</p>
        </div>
        <div>
          <head>De compositione omnium predictorum ad medicinam perfectam capitulum 32m.</head>
          <p>In nomine domini accipe predictorum croci ferri preparati et vitrioli preparati ana
            partem 1. et tere quodlibet per se postea misce insimul et tere subtilissime super
            lapidem et pone in ampulam ro [fol. 189] tundam et grossam et pone in cineribus supra
            fornacem prout scis et subice ignem ut liquidissime fundatur ut oleum tunc subtrahe
            ignem et dimitte frigidari et frange vas et invenies lapidem unum rubeum seu nigrum quem
            frange et invenies fractionem similem fractioni margarite rubee foliate quam iterum tere
            et dissolue in aceto distillato et coagula in cucurbita. Et recipe acetum et sic fac ter
            vel quater ut optime subtilientur et incorporentur ultimo coagula in predictis
            cucurbitis ad spissitudinem mellis sollidi et pone in ampulla grossa quam pone in
            cineribus supra fornacem et subice ignem levem ut substantia aquositatis evaporet aceti
            deinde obtura os ampulle et fortifica ignem ut fundatur in oleum et permitte frigescere
            et tunc frange ampullam tuam et invenies lapidem rubicundissimum quem statim tere
            subtilissime et pone in ampulla plani fundi et obtura os cum pasta et cum petiis vel
            gipso vel calce viva cum flore istorum duorum in pastatis cum albumine ovi vel
            quomodocumque s. argilla vel stuppino vitreo ut non respiret. Et tunc loca in fimo
            calido et humido mutando fimum semper de ebdomado [sic] in ebdomadam ita ut semper sit
            callidus et humidus et hoc facias quousque quod in ampulla est soluatur in aquam claram
            rubicundissimam ut sanguis et absque turbulentia quod sit si scies bene preparare fimum
            in 40 diebus quod si non fuerit tunc tene in fimo quousque [fol. 189V] sic contingat.
            Eodem modo dictum mercurium rubificatum et solutum in dicta aqua vitrioli et sal nitri
            et viridi eris ultima vice conjelatum usque ad mellis spissitudinem et preparatum ut
            dictum est locabis in ampulla plani fundi et obturabis os eius et pones in fimo ad
            soluendum per omnia ut de croco et de aliis dictum est donec soluatur in aquam claram.
            Postea recipe aque predictorum trium s. croci ferri calcutii et vitrioli solutorum in
            fimo ut dictum est partem 1. et misce insimul dictas aquas et iterum pone sub fimo
            predicto ut optime soluatur et incorporentur et fiant unum et cum clarificata fuerint
            pone ea ad conjelandum in vase longo in cineribus lentissimo igne per octo dies vel
            plures quousque coagulentur lento igne in laminam rubeam transparentem. Et si fortem
            ignem dederis fundetur ut oleum cuius partem unam proice super 70 lune preparate cum
            sale communi calcinate et reducte ter vel quater ita quod ter in cimento vel mercurio
            conjelati in lunam et habebis solem optimum ad omnia iudicia. Et si de dicta aqua
            composita ex dictis quatuor quando ponis eam ad conjelandum poneris quintam sui partem
            solis laminati subtiliter et postea coangulaveris ut dictum est meliorem habebit
            ingressum et melius valebit quod si postquam coagulatus iterum solueris et coagulaveris
            cadet una supra 100 et cetera. Finis. Explicit liber secundus fratris Alberti de ordine
            predicatorum.</p>
        </div>
      </div>
    </body>
  </text>
</TEI>
